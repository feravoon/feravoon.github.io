<!DOCTYPE html>
<html>
	<head>
		<link href="https://fonts.googleapis.com/css?family=PT+Serif" rel="stylesheet">
		<link rel="stylesheet" href="style.css">
	</head>
	<body>

	<div id="mainContainer">

		<div class="frontNewsBox">
			<h1>Baykal’dan ‘başkanlık sistemi’ öngörüsü: Çıkarsa gazi meclis, yetim meclis olacak</h1>
			<div class="metaInfo"><b>Tarih:</b> 24.12.2016 <b>Yazar:</b> Ahmet Çakıroğlu</div>
			
			<div class="frontNewsBody">CHP Antalya Milletvekili Deniz Baykal, ‘başkanlık sisteminin’ çıkması halinde Meclis’in ‘yetim’ kalacağını savundu.
			<div class="frontImageBox">
				<img src="deniz-baykal.jpg"></img>
				<div class="frontImageCap">Fotoğraf: DHA</div>
			</div>
DHA’nın haberine göre Baykal, Gülen Cemaati’ni hükümetin geliştirdiğini, PKK’nın da Güneydoğu’da kökleşmesine yine iktidarın neden olduğunu vurgulayıp, “PKK’dan hatalar ortada, FETÖ’den ortada. Sen baştan getirdin, götürdün, yerleştirdin. Suriye’deki tablo ortada. Yani turizmin içine girdiği tablo ortada. Senin verilecek bir hesabın yok mu? Adam diyor ki şimdi ‘Arkadaş bunların çaresini sizlere söylüyorum. Nedir çare? ‘Başkanlık rejimi’ diyor. Ya kardeşim bu kadar hata yapan adam sen bir de çıkacaksın böyle bir şey istiyorsun ve bu millet bu kadar şaşkın mı ya” ifadelerini kullandı.
<br /><br />
Umarım ‘hayır’ çıkar
<br /><br />
Başkanlık rejimiyle ilgili yapılacak referandumda ‘hayır’ çıkmasını umduğunu bildiren CHP’nin eski lideri, bunun gerçekleşmesi halinde her şeyin değişeceğini savundu: “Vicdan sahibi herkes biliyor ki biz haklıyız. Hiçbir siyasi konuda bu kadar haklı olunmamıştır. Bu kadar net bir yanlışla meclis karşı karşıya kalmamıştır. Yani meclise diyor ki ‘kendi kendini inkar et’ ki o meclis gazi meclis, en son gaziliği darbede kanıtladı. Daha önce milli mücadeleyi kazandı. Adı üstünde gazi meclis. Bu kanun çıkarsa o gazi meclis, yetim meclis olacak. Herkes de bunun farkında.”</div>
		</div>
		
		
		
		<div class="frontNewsBox">
			<h1>Bakan Soylu ‘çok net’: Suikastçının ‘FETÖ’ bağlantısı açık olarak görülüyor</h1>
			<div class="metaInfo"><b>Tarih:</b> 24.12.2016 <b>Yazar:</b> Ahmet Çakıroğlu</div>
			
			<div class="frontNewsBody">İçişleri Bakanı Süleyman Soylu, Rusya’nın Ankara Büyükelçisi Andrey Karlov’a suikast düzenleyen polis memuru Mert Altıntaş’ın Gülen Cemaati’yle bağlantısı bulunduğunu tekrarladı.
			<div class="frontImageBox">
				<img src="suleyman-soylu.jpg"></img>
				<div class="frontImageCap">Fotoğraf: DHA</div>
			</div>
Büyükelçi Andrey Karlov, 19 Aralık akşamı Ankara’da bir sergi açılışı sırasında sırtından vurularak öldürülmüştü. Katilin kimliği 1994 doğumlu, iki buçuk yıllık polis, Ankara’da çevik kuvvette görevli Mevlüt Mert Altıntaş olarak açıklanmıştı.
<br /><br />
Siirt’e bir günlük ziyarette bulunan Soylu, Altıntaş’ın Gülen Cemaati’yle ilişkisini şöyle anlattı: “Bir nokta çok net, teröristin FETÖ ile ilişkisi açık olarak görülüyor. Ve teröristin çocukluğu anından itibaren görev alanı dahil olmak üzere nasıl bir hayat çizgisi ortaya koyduğu çok net ve açıktır. Son bir buçuk yıldaki farklı bağlantılar oluşturma hedefi ve bir takım saptırma hedefi yapılan soruşturmada açık bir şekilde belirlenmektedir. Hedef saptırma konusunda ortaya koymaya çalıştıklarının aslında ne kadar da eğreti durduğu çok nettir. Bu konuda bir şey daha belirtmek isterim; şahsi yetkinlikten ziyade teröristin bir akıl kurgusu sonucu orada olduğu da çok nettir.”
<br /><br />
Suikastla ilgili önemli delillere ulaşıldığını öne süren Soylu, “Soruşturma çok yönlü devam ediyor. Rusya Federasyonu’n gönderdiği görevlilerle birlikte emniyet mensubumuz, savcımız gerekli çalışmaları tüm titizlikle ortaya koyuyor. Şunun altını çizmek isterim ki sorumlu bir işbirliği gerçekleştiriliyor. Hem ülke için hem ülke dışı tüm bağlantılara ulaşılmaya çalıştığını kamuoyu ile paylaşmak isterim” dedi.</div>
		</div>
		
		
		
		
		
		
		
		
	</div>


	</body>
</html>